---
title: EFT
subtitle:
img: eft.jpg
thumbnail: eft-thumbnail.jpg
category: tecniche
---

La sigla E.F.T. deriva dalle parole Emotional Freedom Techniques, ovvero Tecniche di Libertà Emotiva, ed è stata sviluppata da Gary Craig, un ingegnere e coach americano.

Secondo la Teoria della Relatività (E=mc2) di Albert Einstein, **ogni cosa** visibile o meno nell'Universo **è energia**, compresa la materia di cui i nostri corpi sono composti.

Per sua natura, l'energia si esprime attraverso delle vibrazioni e si muove continuamente, cioè produce **incessante cambiamento**.

Facendo riferimento ai nostri corpi, quando l'energia che circola in essi trova un ostacolo prodotto dalle cause più svariate, si blocca e dà origine ad **un sintomo fisico, emotivo o psichico** (emozioni tossiche, i più svariati malesseri fisici, resistenze interne che impediscono di realizzarsi, fobie, scarsa vitalità, allergie, dipendenze, ecc.).

Nel corpo umano abbiamo delle vere e proprie "autostrade" nelle quali scorre energia invisibile ad occhio nudo. Già migliaia di anni fa, la Medicina Tradizionale Cinese li ha identificati e li ha definiti **Meridiani**.

E.F.T. fa parte delle tecniche della cosiddetta Psicologia Energetica che nasce dal felice incontro fra la fisica quantistica e la psicologia e che considera i sintomi fisici, emotivi e psichici uno squilibrio di uno o più Meridiani.

"La causa delle **Emozioni Negative** è una interruzione nel sistema energetico del corpo", è l'affermazione che riassume la teoria alla base delle tecniche di psicologia energetica, supportata da centiania di migliaia di casi documentati di **auto-guarigione del sistema energetico**, dopo essere stato riattivato con l'ausilio di queste tecniche.

Il metodo promosso da E.F.T. è veramente molto semplice e alla portata di chiunque al punto che talvolta avvengono miglioramenti tangibili anche solo guardando altri che lo praticano o partecipando a conferenze che lo illustrano. Consiste nel lieve **picchiettamento o stimolazione** con la punta delle proprie dita di alcune zone specifiche  del corpo, corrispondenti ad alcuni Meridiani, comprese fra la sommità del capo e la punta delle dita delle mani.

**Lo può utilizzare chiunque**, di qualsiasi fascia d'età, in qualsiasi contesto, su se stesso o su altri:  la sua grande diffusione è dovuta anche a queste sue caratteristiche che lo rendono uno strumento di auto-guarigione estremamente divulgativo.

<img src="/img/luisa/eft.jpg" class="img-responsive; center-block" alt="Responsive image">
