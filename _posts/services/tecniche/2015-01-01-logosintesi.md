---
title: Logosintesi
subtitle:
img: logosintesi.jpg
thumbnail: logosintesi-thumbnail.jpg
category: tecniche
---

**CAMBIA USANDO LA PAROLA MAGICA**

Logosintesi è **un sistema di cambiamento guidato** sviluppato nel 2005 dal coach, psicologo e psicoterapeuta olandese Willem Lammers che in questi anni ha continuato ad affinarsi, evolvere e arricchirsi.

Il nome del metodo deriva dal greco antico _Logos_ (senso, spirito, parola o insegnamento) e _synthesis_ (riunire, mettere insieme, reintegrare o guarire) per cui si può tradurre Logosintesi con “**guarire con le parole**”.

**Le parole sono strutture energetiche** che quando vengono pensate, lette o pronunciate, **hanno un proprio potere creativo** e ne acquisiscono di ancora maggiore a seconda del modo in cui vengono combinate fra loro.

Lavorano nel nostro essere e producono degli effetti che vanno ben oltre la semplice comprensione linguistica e cognitiva.

Aprono e chiudono porte a noi sconosciute, risolvono stati emotivi negativi, dissolvono immagini scomode, inutili, dolorose, portano vita dove prima c'era sofferenza, appianano la strada dove prima c'erano ostacoli ritenuti insormontabili, **rendono libera e fruibile l'energia che prima era cristallizzata** nello spazio-tempo più impensato del nostro corpo o del nostro spazio personale.

I quattro principi chiave su cui si basa sono:

* _La nostra vera essenza non soffre: il dolore nasce quando non si ha coscienza dell'essenza e del proprio compito nel mondo._

* _La consapevolezza della nostra vera essenza è ridotta o impedita dalla _**_DISSOCIAZIONE _**_e dalla _**_INTROIEZIONE_**.

* _Parti dissociate ed introiezioni sono strutture energetiche rigide in uno spazio pluridimensionale, non sono solo concetti astratti_

* _Il potere della parola rende possibile l'eliminazione di queste strutture solidificate e libera l'energia vitale per la realizzzione del nostro vero compito nello spazio e nel tempo._

L'esperienza di benessere che si vive con la logosintesi è tanto immediata e affascinante quanto semplice e potente perchè **attiva il nostro sistema di auto-guarigione** con il solo pronunciare parole apparentemente uguali alle solite che diciamo ogni giorno.

Per la formulazione del sistema logosintesi, Lammers ha preso spunto da psicologia energetica, analisi transazionale, psicanalisi e ipnosi combinandole in questo nuovo ed efficacissimo metodo.

Viene utilizzata in sedute di coaching, consuelling e psicoterapia o anche solo per se stessi perchè è un'esperienza, al di là dello spazio e del tempo, di profondo **avvicinamento e ricongiungimento al proprio Sè **che porta ad un senso di **connessione**, **pace** e di **tranquillità**.

 
