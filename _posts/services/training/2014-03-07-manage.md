---
title: Costellazioni al management
subtitle:
img: manage.jpg
thumbnail: manage-thumbnail.jpg
category: training
---


_Manager, leader e imprenditori prendono ogni giorno decisioni che hanno diversi gradi di impatto sull’organizzazione o parti di essa. _

_Per dirigere e condurre il cambiamento o gestire e generare trasformazioni aziendali, questi decision maker hanno bisogno di accedere con facilità e velocità a una serie di informazioni, necessarie a produrre scelte efficaci e sostenibili per il sistema più ampio di cui l’azienda fa parte._

_Come fare?_

Le aziende sono sistemi viventi composte di parti strettamente interconnesse fra loro e con quelli di altri sistemi.
Le parti possono essere persone interne e esterne all’organizzazione, reparti, funzioni, team, obiettivi, organigrammi, vision, mission, piani di marketing, innovazioni, processi aziendali, reparti, prodotti, progetti, abitudini, cultura aziendale, modelli di leadership e ogni altra cosa tangibile e intangibile che sia collegata all’azienda stessa.

Di prassi, le decisioni del management vengono prese interpretando il linguaggio verbale – a volte in più lingue -, immagini, video, numeri, documenti vari e altro materiale scritto. Questo è il **linguaggio esplicito** di un’azienda a cui ognuno può individualmente avere accesso.
In situazioni aziendali che paiono bloccate o complesse, serve invece rendere visibile in modo inequivocabile un **linguaggio**, una **conoscenza**, un’**intelligenza implicita e collettiva** che si trova nelle mappe mentali, nelle intuizioni e nella cultura del sistema organizzativo e che si può rendere facilmente e velocemente manifesta attraverso il linguaggio del corpo, dello spazio e del movimento.
Si accede a tale linguaggio con strumenti sistemici e le costellazioni al management sono uno di questi.

Se sei un decision maker alla ricerca di strategie profittevoli e sostenibili che facciano crescere e trasformare la tua organizzazione, hai a tua disposizione questo approccio che ti aiuta ad arrivare in modo semplice e immediato a dipanare dubbi, superare ostacoli e fare scelte ottimali.

Sono svariate le situazioni che si prestano a essere esplorate e trasformate utilizzando le costellazioni al management:

* superare un **ostacolo** in situazioni complesse e ambigue;
* scegliere e definire lo **step successivo ottimale**; 
* rendere inequivocabilmente **visibili le relazioni** fra persone, ruoli ed elementi astratti come focus, approcci, strategie, convinzioni, clienti, valori, soluzioni, fattori e risorse ‘x’, aree organizzative, ecc.;
* **gestire in modo sistemico** le _risorse umane_;
* dare vita a un management fatto di **relazioni sostenibili**;
* aumentare contemporaneamente la **consapevolezza****sistemica** di tutti i componenti di un team;
* 'vedere', esperire e verificare **significativi punti di vista e soluzioni alternative** in modo condiviso, contemporaneo e multisensoriale.

A fronte della complessità odierna, gestire e condurre un’azienda in modo lungimirante, sostenibile e performante richiede dunque strumenti sistemici adeguati di cui le costellazioni al management sono la punta di diamante. 
Possono essere utilizzate per coaching individuale, team building, team coaching, group coaching, consulenza alla leadership, consulenza e supervisione sistemica.
