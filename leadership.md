---
layout: leadership
---

<img src="/img/services/leadership/leadership.jpg" class="img-responsive; center-block" alt="Responsive image" style="margin-bottom: 3em;">


L’efficacia individuale è la chiave del successo di ogni persona e quando si
tratta di un leader aziendale lo è ancora di più. Quotidianamente nel
cambiamento, la sua affidabilità e autenticità derivano dal conoscere i propri
desideri, risorse, capacità e obiettivi, così come ciò che lo motiva, ispira,
tiene vivo e dà forza. Saper gestire in modo costruttivo l’intelligenza
emotiva lo mette, poi, a suo agio di fronte alle nuove situazioni,
lasciandogli cogliere le opportunità che queste offrono.

Di fronte a situazioni che si modificano, punti di riferimento che si
spostano, abitudini e convenzioni che mutano, un’efficacia o *leadership
individuale* in salute aiuta a mantenere ben in vista gli obiettivi e a
rispondere in modo più proattivo e flessibile a ciò che si trasforma dentro,
fuori e intorno a noi.

Esercitarsi a guidare se stessi permette, dunque, di
funzionare sempre meglio nell’ampia gamma di ambiti che riguardano tutto il
proprio essere - intrapersonale, interpersonale, sociale, emotivo,
professionale, spirituale, affettivo, organizzativo, ecc. – e di divenire
abili nella _leadership interpersonale_, capaci di fidarsi e comunicare con gli
altri per realizzare progetti che sono molto più della somma dei contributi
dei singoli.

Questo livello di efficacia relazionale prepara a guidare e ispirare gli
altri, restituendo loro la fiducia nella capacità di guidarsi da sé,
attitudine ben definita dal termine empowerment.
Si parla dunque di *leadership
di chi guida gruppi e team*, caratterizzata dall’essere sempre più
partecipativa e generativa.Qui si esprimono nuove capacità, come saper
lavorare in base a valori che creano benessere per tutti coloro che sono
coinvolti, essere disposti a modificare i processi per renderli più snelli,
fluidi ed efficaci, essere aperti all’innovazione sostenibile e alla
trasformazione di cultura, valori convinzioni, abitudini e comportamenti
perché risultino adeguati al nuovo contesto da realizzare, avere intuito e
lasciarsi guidare da esso, avere fiducia in qualcosa di più grande, avere un
mindset apprezzativo, un ascolto generativo, una comunicazione adeguata alle
situazioni – sfidante, direttiva, empatica o altro ancora - ed essere
collaborativi, umili, sempre autentici.

Abbiamo ancora un gradino da salire perchiudere il cerchio di ciò che le
organizzazioni necessitano tenere in conto per produrre cambiamenti culturali
dall’impatto trasformativo.
Lo sviluppo della _leadership individuale_, della
_leadership interpersonale_, della _leadership di chi guida gruppi e team_ deve,
dunque, anche comprendere quello della _leadership aziendale_, livello in cui si
condividono con tutte le persone dell’azienda mission, vision, valori,
processi, strutture e sistemi organizzativi e si allinea tutto ciò a
convinzioni, comportamenti e parole. Quando le persone sanno e comprendono,
provano un senso di appartenenza e possono scegliere liberamente e
volontariamente di stare a bordo perché si divertono, stanno bene, hanno
voglia di fare e di creare valore e agiscono con partecipata consapevolezza,
senso di responsabilità e presenza.Cosà può avere bisogno più di questo - più
di persone felici, realizzate e coinvolte - un’azienda per eccellere?

Tutto il processo di trasformazione evolutiva di un organizzazione parte,
dunque, dalla leadership individuale, allo sviluppo della quale va dato
costante attenzione e supporto.

Per usare una metafora che mi è cara, questo allenamento rende flessibili come
un giunco, una canna di bambù che scossa dal vento, battuta dalla pioggia,
scaldata dal sole sa assecondare gli eventi e poi tornare al suo posto per
continuare la sua crescita
